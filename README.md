BEPT - Milestone 2
Gestore Eventi

Nome repo: java-gestore-eventi
Obiettivi didattici
Devi saper fare:

Creare un programma in JAVA eseguibile da Terminale
Saper tipizzare correttamente una variabile
Conoscere le strutture dati e relativi metodi
Accedere ai valori in lettura e scrittura
Iterare array e liste
Creare una classe e istanziare oggetti
Sfruttare al meglio i principi di OOP

Requisiti

Bisogna conoscere:
Fundamentals Java
Concetti di OOP:
Classi e Oggetti
Costruttore
Attributi
Incapsulamento
Ereditarietà
Composizione
Polimorifismo
Metodi e attributi statici
Interfacce
Classi astratte

Java Collections
Gestione date



Consegna

Stiamo lavorando a un programma che deve gestire eventi (ad esempio concerti, conferenze, spettacoli etc.).

Step 1
Creare una classe Evento che abbia le seguenti proprietà:
titolo
data
numero di posti in totale
numero di posti prenotati
Quando si istanzia un nuovo evento questi attributi devono essere tutti valorizzati nel costruttore, tranne posti prenotati che va inizializzato a 0.
Inserire il controllo che la data non sia già passata e che il numero di posti totali sia positivo. In caso contrario mostrare i dovuti avvisi all’utente
Aggiungere metodi getter e setter in modo che:
titolo sia in lettura e in scrittura
data sia in lettura e scrittura
numero di posti totale sia solo in lettura
numero di posti prenotati sia solo in lettura

Vanno inoltre implementati dei metodi public che svolgono le seguenti funzioni:
prenota: aggiunge uno ai posti prenotati. Se l’evento è già passato o non ha posti disponibili deve restituire un messaggio di avviso.
disdici: riduce di uno i posti prenotati. Se l’evento è già passato o non ci sono prenotazioni restituisce un messaggio di avviso.
l’override del metodo toString() in modo che venga restituita una stringa contenente: data formattata - titolo
Aggiungete eventuali metodi (public e private) che vi aiutino a svolgere le funzioni richieste.

Step 2
Creare una classe Main di test, in cui si chiede all’utente di inserire un nuovo evento con tutti i parametri.
Dopo che l’evento è stato istanziato, chiedere all’utente se e quante prenotazioni vuole fare e provare ad effettuarle, implementando opportuni controlli
Stampare a video il numero di posti prenotati e quelli disponibili
Chiedere all’utente se e quanti posti vuole disdire
Provare ad effettuare le disdette, implementando opportuni controlli
Stampare a video il numero di posti prenotati e quelli disponibili

Step 3
Creare una classe Concerto che estende Evento, che ha anche gli attributi :
ora (LocalTime)
prezzo
Aggiungere questi attributi nel costruttore e implementarne getter e setter.
Aggiungere i metodi per restituire data e ora formattata e prezzo formattato (##,##€) Fare l’ override del metodo toString() in modo che venga restituita una stringa del tipo: data e ora formattata - titolo - prezzo formattato

Step 4 (Bonus opzionale)
Creare una classe ProgrammaEventi con i seguenti attributi: 
- titolo: String  (una variabile di istanza chiamata titolo, di tipo String)
- eventi: List<Evento>  (una variabile di istanza chiamata eventi, di tipo “implementatore di” List<Event>)
Nel costruttore valorizzare il titolo, passato come parametro, e inizializzare la lista di eventi come una nuova ArrayList
Aggiungere i seguenti metodi :
un metodo che aggiunge alla lista un Evento, passato come parametro
un metodo che restituisce una lista con tutti gli eventi presenti in una certa data
un metodo che restituisce quanti eventi sono presenti nel programma
un metodo che svuota la lista di eventi
un metodo che restituisce una stringa che mostra il titolo del programma e tutti gli eventi ordinati per data nella forma: 
data1 - titolo1
data2 - titolo2 
…

